# Att arbeta agilt solo

Att arbeta agilt utan någon grupp har jag upplevt som svårare att hålla struktur på.
Det har varit ganska enkelt att bara "köra" istället för att ta ett kort från min trello och sen göra det och sen checka av.

Framförallt efter att jag tog över ett nytt projekt inför sprint två. Under sprint 1 hade jag en stabil planering med en bra trello-board och jobbade efter den ganska bra. Men När jag tog över ett nytt projekt som jag inte kände samma glöd för så blev fokus istället att bana ut vad som hade gjorts innan och vad som skulle göras på mitt nya projekt.
Sedan blev det att jag bara började checka av punkt efter punkt.

# Tidsplanering för soloutveckling

- Sprint 1
    Under sprint 1 så startade jag hela projektets första dagar med att plugga på det mitt projekt skulle handla om, proxys. 
    Sedan började bana ut vad jag behövde för att skriva kodbasen. Sen när jag hade en större överblick på vad jag skulle göra så skrev jag en trello-board och skapade kort för "To-Do", "Doing och "Done".

    Så min tidsplanering var inte särskilt bra då jag snarare hade en planering och gjorde klart saker utan att direkt sätta någon egen "dead line" när jag ville ha saker klart.

- Sprint 2
    Sprint 2 har varit ännu mindre tidsplanering från min sida. Då jag inte gjort någon riktig planering, utan som nämnt innan har jag bara checkat av saker från listan jag fick av person som lämnade över sitt projekt till mig.

Det jag borde ha gjort är mer som i sprint 1, men även kanske estimera tid för olika processer. Genom att göra det skulle jag kunnat sätta egna "dead lines" när jag bör ha saker klara för att hinna klart med mina "To-Do's" utan att behöva stressa för mycket.

# Att ta över någon annans codebase

Jag tog över en golf-applikation från Bernard. Appens funktionalitet var ganska simpel, lägga till en användare, logga in och göra inlägg och se alla eller en specifik användare.
Jag tyckte att det har varit ganska enkelt att ta över, då koden jag fick var inte särskilt långgången och inte så komplicerad kod. 
Själva överlämning var absolut helt okej. Det fanns tydligt nedskrivet vad som skulle göras i sprint 2, även om en del kommentarer kanske hade underlättat i löpande i koden. 

Men det som "räddade" var som sagt att det inte var så komplicerad kod. Allt som skulle göras under sprint 2 stod på ett google docs och sedan eftersom det inte stod så mycket mer info än vilken funktionalitet som behövdes så tog jag det som att det var för fri tolkning.

Jag och Bernard hade även ett möte under överlämningsveckan så han fick gå igenom sin kod tillsammans med mig, samt visa en körning. Detta underlättade lite för mig också.

# Att överlämna sin codebase till någon annan

Generellt så tycker jag att man bör vara så tydlig som möjligt, nästan överdriva om så behövs för att få något krångligt låta enkelt. "explain it to me like Im five". Det var lite det jag utgick från när jag förberedde min överlämning. Jag försökte lägga kodkommentarer löpande där jag upplevde att det behövdes plus i min README så delade jag upp alla delar i olika steg och försökte vara så tydligt som möjligt med eventuella errors jag hade och hur jag löste dom.
Sen en tydlig "how to start the program" vad som behöver installeras och vilka kommandon som krävs.

Jag tyckte min överlämning var rätt bra, jag försökte täcka det som behövdes. Samt så delade jag med mig av min Trello-board till Ramin som tog över mitt projekt, detta utöver dom dokument man planerat på från start.

Jag och Ramin hade också ett videomöte där jag gick igenom min kod steg för steg och visade en körning också. Samt en kort förklaring vad en proxy server är för något.

Upplevelsen att lämna över mitt projekt till någon annan, upplevde jag som ganska lugnt. Men jag kände däremot att jag ville lämna något i ett ok skick, samt en tydlig instruktion och bra dokumentation till den som tog emot det. Jag tänkte helt enkelt att jag ville lämna över projektet så som jag hade velat ta emot ett projekt.
Detta tyckte jag att jag lyckades med.